 	Червона калина, чого в лузі гнешся,
Чого в лузі гнешся ?
Чи світла не любиш, до сонця не пнешся,
До сонця не пнешся ?
Чи жаль тобі цвіту, на радощі світу,
На радощі світу?
Чи бурі боїшся, чи грому з блакиту,
Чи грому з блакиту ?

Не жаль мені цвіту, не страшно і грому,
Не страшно і грому.
І світло люблю я, купаюся в ньому,
Купаюся в ньому.
Та в гору не пнуся, бо сили не маю,
Я сили не маю.
Червоні ягідки додолу схиляю,
Додолу схиляю.
